# Odevzdávání úkolů

## Založení repozitáře

Vytvoř si složku ve Visual Studio Code a nahraj ji na GitHub stejně, jako jsme si to ukazovali na třetí lekci. Repositář můžeš založit jako soukromý nebo veřejný.

## Přidání kouče/koučky do repozitáře

Přidání provedeš tak, že si otevřeš svůj repozitář na GitHubu, klikneš na `Settings`, poté na `Manage access` a tam na tlačítko `Invite a collaborator`.

![](images/0.png)

Otevře se okno, do kterého zadej e-mail nebo přihlašovací jmého konkrétního kouče nebo koučky.

![](images/0b.png)

## Nahrání úkolu na GitHub

Vytvoř si nový adresář s číslem úkolu (např. `Ukol1`).

Vytvoř si soubor pro uložení ukolu (např. `ukol.py`).

![](images/2.png)

V nově otevřeném editoru napiš program. Až budeš s úkolem spokojený(á), můžeš ho nahrát na GitHub. Nejprve klikni na ikonku `Source Control` vlevo. Poté myší najeď k nápisu `Changes`. Objeví se ikona `+`, na kterou klikneš. Tím přidáš soubory do `Staged Changes`, tj. mezi soubory, které jsou určené k nahrání na Git.

![](images/3.png)

Poté zadej nějakou zprávu od okna `Message` (např. `Odevzdávám první úkol`) a klikni na tlačítko `Commit`.

![](images/4.png)

Poté můžeš kliknout `Sync Changes`, alternativně (např. pokud vidíš nějakou chybovou zprávu) můžeš kliknout na ikonu tří teček a poté vyber možnost `Push`.

![](images/5a.png)

![](images/5b.png)

## Vytvoření issue

Poté vytvoř nové Issue ve svém repozitáři. Do názvu zadej název úkolu a v textu napiš přezdívku tvého kouče/koučky se zavináčem. Tím zajistíš, že kouč/koučka bude informován o založení issue e-mailem. Dále můžeš využít možnost `Assignees` a vybrat svého kouče/koučku. Pokud svého kouče/koučku nevidíš, je potřeba jej přidat do repozitáře, viz postup v podkapitole **Přidání kouče/koučky do repozitáře**.

![](images/6.png)

